---
title: Hae hallituseen vuodelle 2022
subtitle: Hae vuoden 2022 OPKH:hon!
date: 2021-11-12T08:41:23+08:00
show_date: true
summary: Hae vuoden 2022 OPKH:hon!
draft: false
featured: false
authors:
  - tony
url: /hae_opkh
categories:
  - post
image:
  focal_point: Smart
  preview_only: false
  caption: ""
---
Hei Hellu!  

Nyt on käsillä se aika vuodesta, kun opiskelijakunnan hallituksen vanhat konkarit jäävät eläkkeelle ja tilaa avautuu uusille tuulille. Jos sinulla on ideoita ja halua päästä vaikuttamaan koulussa järjestettäviin tapahtumiin, olet hallitukseen juuri oikea henkilö!  

Opiskelijakunnan hallituksessa pääset vaikuttamaan koulun tapahtumiin ja kantamaan omalta osaltasi kortesi kekoon koulun ilmapiirin luomisessa. Koulun tapahtumat ja teemaviikot eivät tapahdu ilman innostuneita järjestäjiä.  

Haethan siis mukaan opiskelijakunnan hallitukseen, jos kyseiset asiat sinua kiinnostavat tai intoa löytyy. Toiminta hallituksessa on hauskaa ja pääset sitä kautta tutustumaan uusiin huikeisiin ihmisiin. Hallituksessa toimimisesta sinulle jää varmasti myös useita hyviä muistoja, kuten nykyisen hallituksen eläköityville jäsenille on varmasti jäänyt. Toiminnasta saat myös kurssin sekä merkinnän ansioluetteloon, mistä on varmasti apua!  

Opiskelijakunnan hallitukseen voit hakea laittamalla vaalimainosta varten valokuvasi ja vaalisloganisi tiistaina 16.11. klo 14 mennessä Mervi Karttuselle sähköpostilla: mervi.karttunen@edu.hel.fi.  

Hae mukaan!